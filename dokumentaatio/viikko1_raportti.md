# Viikko 1

Tällä viikolla päädyin valitsemaan aiheeni, joka on Black Hole-peliin tekoälyn luominen. (pelistä löytyy selitys määrittelydokumentissa) Tosin tiesin jo kurssille ilmoittautuessa, että haluaisin käsitellä tätä peliä jossain mielessä. Peli on kiehtonut minua lähes kymmenen vuotta, sillä se vaikuttaa hyvin yksinkertaiselta, mutta en tiedä mistä sen "ratkaisemisessa" kannattaa lähteä liikkeelle: peliä itse pelanneena tuntuu vaikealta tehdä minkäänlaisia päätöksiä varsinkin alkupelissä, kun ei ole tietoa, minne musta aukko tulee lopulta muodostumaan. Mielenkiintoisempaa tästä tekee sen, että tietääkseni kukaan ei ole ratkaissut tätä peliä (en löydä Internetistä minkäänlaisia viitteitä tästä).

Aiheen valinnan lisäksi olen alustanut harjoitustyön repositorion ja rekisteröinyt sen Labtooliin, sekä opin ottamaan Poetryn käyttöön. Poetry on minulle täysin uusi työkalu: käytimme Tietokannat ja web-ohjelmointi kurssilla Pythonin sisäänrakennettua *venv*-moduulia. Poetryn käyttöön ottaminen tuntui paljon helpommalta venviin verrattuna.

Isoin epäselvyys itselleni on, onko aiheeni tarpeeksi vaativa ja laaja kurssille. Vaikka pelin ratkaiseminen tuntuu vaikealta, en ole varma, tuleeko tekoäly tarvitsemaan kovin vaativaa algoritmiä, sillä mahdollisia Black Hole-pelejä on lopulta vain 21! vähennettynä symmetriset pelit. Toisaalta uskoisin, että peli on vähintään yhtä kompleksi kuin 20x20 ristinolla, joka mainittiin esimerkissä.
